# -*- mode: mandoku-view; -*-
#+TITLE: 南齊文紀
#+DATE: 2015-08-25 00:38:50.473258
#+PROPERTY: ID KR4h0125
#+PROPERTY: BASEEDITION WYG    
#+PROPERTY: JUAN 提要
<pb:KR4h0125_WYG_000-1a>¶
欽定四庫全書　　　　　集部八¶
　南齊文紀　　　　　　　總集類¶
　　提要¶
　　　　臣等謹案南齊文紀十卷明梅鼎祚編是集¶
　　　　於酬答之文㕘錯附録及誤載前代冊誥與¶
　　　　諸集畧同而體例尤為叢脞如永明五年九¶
　　　　月詔乃齊書撮叙其事而以為詔詞髙祖與¶
　　　　周盤龍第二勅明帝手詔王思逺皆只常言¶
<pb:KR4h0125_WYG_000-1b>¶
　　　　五字但可存為故實豈宜目以文章無姓名¶
　　　　之文例附於末而魚復侯子響還本奏獨列¶
　　　　於前代擬諸作例歸操觚之人而褚淵禅齊¶
　　　　詔江淹築壘教獨不畫一曹景宗與弟義宗¶
　　　　書沈約答陸厥樂藹書猶曰人雖入梁事闗¶
　　　　齊代至於宋順帝答誅黄回詔則宋文紀自¶
　　　　為一集何以隔代䦨入若劉虬答蕭子良書¶
　　　　已見二巻又見六巻失檢抑又甚矣其間如¶
<pb:KR4h0125_WYG_000-2a>¶
　　　　髙祖與王延之書尺牘誤以為世祖崔覺與¶
　　　　妹書尺牘誤以為崔恭祖亦間有小小駁正¶
　　　　然如黄回一人隔數頁而重註曹虎一人前¶
　　　　注見北魏而七巻之中乃别出曹虎之名詳¶
　　　　注爵里矛盾者正復不少徒以一代之文兼¶
　　　　收全備而存之耳乾隆四十四年五月恭校¶
　　　　上¶
　　　　　　　總纂官(臣/)紀昀(臣/)陸錫熊(臣/)孫士毅¶
<pb:KR4h0125_WYG_000-2b>¶
　　　　　　　總　校　官(臣/)陸　費　墀¶
